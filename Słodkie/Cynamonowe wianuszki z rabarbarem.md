## Składniki:
### Ciasto:

-   400 g mąki pszennej typ 550
-   7 g suszonych drożdży instant
-   70 g cukru trzcinowego
-   jajko
-   180 ml letniego mleka krowiego lub roślinnego
-   50 g zimnego masła
-   szczypta soli
-   białko (wierzch)

### Masło cynamonowe:

-   100 g miękkiego masła
-   2 łyżeczki cukru trzcinowego
-   łyżeczka cynamonu
-   2 łodygi rabarbaru

### Lukier:

-   100 g cukru pudru
-   łyżeczka gorącej wody
-   sok z 1/2 limonki
-   płatki migdałowe do posypania

----
1.  Do misy wsypujemy mąkę, dodajemy drożdże, cukier, jajko i sól. Wlewamy stopniowo letnie mleko i wyrabiamy ciasto mikserem 3 minuty, aż zacznie być elastyczne. Następnie dodajemy po kawałku zimnego masła i wyrabiamy, aż ciasto wchłonie tłuszcz.
2.  Kulę z ciasta zostawiamy w misie pod przykryciem na godzinę w ciepłym miejscu.
3.  W tym czasie miękkie masło ucieramy z cukrem i cynamonem. Rabarbar kroimy na paseczki.
4.  Ciasto dzielimy na 6 lub 8 części. Każdą z nich wykładamy na oprószony mąką blat i wałkujemy na mały prostokąt o długości ok.20-25 cm.
5.  Smarujemy z jednej strony z wierzchu masłem cynamonowym, układamy kawałki rabarbaru i zawijamy jak roladę. Następnie przecinamy przez środek na dwie części, zostawiając jeden koniec złączony.
6.  Zaplatamy warkocz, łącząc ze sobą końce tworzymy okrągły wianuszek.
7.  Tak uformowane drożdżówki kładziemy na blasze wyłożonej pergaminem w odstępach i przykrywamy ściereczką. Zostawiamy do podrośnięcia na 20-30 minut.
8.  Piekarnik rozgrywamy do 190 stopni. Wianuszki smarujemy z wierzchu białkiem.
9.  Pieczemy metodą góra-dół przez 15-17 minut, aż będą rumiane. Studzimy.
10.  Cukier puder łączymy z gorącą wodą i sokiem z limonki. Lukrujemy jeszcze ciepłe wianuszki i posypujemy płatkami migdałowymi.

![drożdzówki](https://burczymiwbrzuchu.pl/wp-content/uploads/2022/05/6DA88280-84C4-4816-9EBB-94467C7ADF79-820x1024.jpg)


#pieczywo #wypieki #rabarbar #drożdżowe #cynamon #deser #niewypróbowane 