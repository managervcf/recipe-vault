## Składniki 

**Spód:**

-   100 g daktyli
-   100 g migdałów (zmielonych)
-   80 g wiórków kokosowych

**Masa kokosowa z nerkowców:**

-   2 puszki mleka kokosowego (400g) 
-   400 g orzechów nerkowca 
-   Sok z ½ cytryny 
-   60 g cukru
-   2 łyżeczki Cukru z wanilią
-   2 płaskie łyżeczki Żelatyny 

**Mus truskawkowy:**

-   500 g truskawek 
-   1 łyżka cukru 
-   2 łyżeczki Żelatyny
---
- ### Krok 1
    
    Dzień wcześniej wstaw mleko kokosowe do lodówki, a orzechy nerkowca zalej wodą, przykryj talerzykiem i zostaw do namoczenia.
    
    ![orzechy nerkowca w miseczce](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-1.jpg)
    

  - ### Krok 2
    
    Formę o średnicy 22cm wyłóż papierem do pieczenia.
    
    ![tortownica wyłożona papierem do pieczenia](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-5.jpg)
    

-   ### Krok 3
    
    Daktyle zalej gorącą wodą i odstaw na ok 10-15 min do namoczenia.
    
    ![daktyle zalane gorącą wodą w miseczce](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-2.jpg)
    

-   ### Krok 4
    
    Namoczone daktyle odcedź, umieść w malakserze, dodaj mielone migdały, wiórki kokosowe i zmiksuj na plastyczną, gęstą masę.
    
    ![orzechowa masa w malakserze](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-4.jpg)
    

-   ### Krok 5
    
    Gotową masą wylep spód formy.
    
    ![tortownica wyłożona masą orzechową](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-6.jpg)
    

## Masa kokosowa z nerkowców:

-   ### Krok 6
    
    Puszki ze schłodzonym mlekiem kokosowym odwróć do góry nogami , otwórz puszkę , wylej wodę a powstałą śmietankę umieść w malakserze. Dodaj orzechy nerkowca, sok z cytryny, cukier, cukier z wanilią i miksuj całość do uzyskania jednolitej masy bez kawałków orzechów.
    
    ![orzechy nerkowca, mleko kokosowe w malakserze](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-7.jpg)
    

-   ### Krok 7
    
    Żelatynę zalej niewielką ilością zimnej wody, odstaw na chwilę do napęcznienia. Napęczniałą żelatynę rozpuść, wmieszaj do niej 3-4 łyżki masy z nerkowców a następnie przelej do reszty masy i dokładnie wymieszaj. Gotową masę kokosowo-orzechową wyłóż na wcześniej przygotowany spód, wyrównaj i wstaw do lodówki na ok 2h do schłodzenia.
    
    ![sernik w tortownicy](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-8.jpg)
    

## Mus truskawkowy:

-   ### Krok 8
    
    Truskawki umyj, usuń szypułki i zblenduj razem z cukrem na puree.
    
    ![truskawki w miseczce](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-9.jpg)
    

-   ### Krok 9
    
    Żelatynę zalej niewielką ilością zimnej wody i odstaw do napęcznienia. Napęczniałą żelatynę rozpuść, wmieszaj do niej 3-4 łyżki musu a następnie przelej do pozostałej części musu i wymieszaj.
    
    ![zmiksowane truskawki w misce i namoczone listki żelatyny w miseczce](https://wszystkiegoslodkiego.pl/storage/images/201924/sernik-kokosowy-z-nerkowcow-z-musem-truskawkowym-przepis-krok-10.jpg)
    

-   ### Krok 10
    
    Gotowy mus truskawkowy wylej równomiernie na wierzch schłodzonego sernika i wstaw do lodówki na ok 3-4h do całkowitego schłodzenia.
	
	#ciasto #deser #nerkowce #mleko_kokosowe #daktyle #niewypróbowane 