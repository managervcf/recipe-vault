_keksówka 8.5 x 22 cm  
- 2 małe (600 g) pomarańcze  
- 1 ¾ szklanki (230 g) mąki pszennej  
- 2 łyżeczki proszku do pieczenia  
- ½ łyżeczki soli  
- ½ łyżeczki kurkumy  
- 3 duże jajka, w temperaturze pokojowej  
- 1 szklanka (200 g) cukru + 3 łyżki  
- ½ szklanka (110 g) oleju rzepakowego  
- 2 łyżki likieru pomarańczowego Cointreau  
- 1 łyżka ekstraktu waniliowego
- ---

1. Jedną całą pomarańczę (300 g) przełóż do wysokiego garnka. Zalej wodą i zagotuj. Gotuj 60 minut, aż będzie całkowicie miękka. Twoje mieszkanie wtenczas wypłeni piękny zapach, który też spowija ulice Sewilli na wiosnę, gdy kwitną kwiaty pomarańczy. Wystudź całkowicie pomarańczę w wodzie. Najlepiej zrobić to dzień wcześniej.

2. Wystudzoną pomarańczę przekrój na ćwiartki. Wyjmij i wyrzuć pestki, jeśli takowe skrywa pomarańcza. Zblenduj całą pomarańczę na gładkie puree; odstaw.

3. W międzyczasie rozgrzej piekarnik do 190 stopni Celsjusza (góra-dół). Keksówkę wysmaruj masłem i obsyp mąką lub wyłóż papierem do pieczenia. Drugą pomarańczę pokrój w bardzo cienkie plasterki, a następnie półksiężyce.

4. Mąkę wymieszaj z proszkiem do pieczenia, solą i kurkumą.

5. Jajka ubij z cukrem na puszysty i jasny kogel mogel, 2 – 3 minuty. Cały czas miksując, wlej cienkim strumieniem olej, emulsyfikując masę, jakbyś robił majonez. Dodaj puree pomarańczowe, likier Cointreau i ekstrakt waniliowy. Wymieszaj do połączenia.

6. Wsyp przygotowane suche składniki i wymieszaj na wolnych obrotach tylko do połączenia. Zbyt długie mieszanie może skutkować zakalcem. Przełóż masę do keksówki. Ułóż na wierzchu pomarańczowe półksiężyce – nie musisz wszystkich, tylko tyle, na ile masz ochotę i fantazję. Posyp je pozostałymi 3 łyżkami cukru.

7. Piecz około 50 minut, aż patyczek wbity w ciasto po wyjęciu pozostanie suchy. Studź 15 minut w keksówce, a następnie – o ile to możliwe – całkowicie. Ale umówmy się, ciepłe ciasto, nawet jeśli nie można go elegancko pokroić, smakuje absolutnie rozkosznie.
![ciasto](https://www.rozkoszny.pl/wp-content/uploads/2022/01/DSC06196-Duzy.jpg.webp)

#ciasto #wypieki #pomarańcza #niewypróbowane #deser 