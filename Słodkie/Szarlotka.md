## Składniki na kruche ciasto:

- 450 g mąki pszennej
- 1 łyżeczka proszku do pieczenia
- 230 g masła, zimnego
- 100 g cukru pudru
- 1 jajko
- szczypta soli
## Ponadto:
- 2 kg jabłek duszonych

---
 Wszystkie składniki na kruchy spód wyrobić (w malakserze lub ręcznie – siekając nożem masło i dodając pozostałe składniki, zagnieść), do momentu kiedy ciasto zacznie formować kruszonkę. Przełożyć do naczynia. Przykryć folią, schłodzić w lodówce przez 30 minut.

 Po wyjęciu ciasta z lodówki  połowę kruszonki wysypać do blaszki o wymiarach 22 x 32 cm, wyłożonej wcześniej papierem do pieczenia. Lekko wylepić ciastem spód. Na spód wyłożyć zawartość dwóch słoików jabłek prażonych, wyrównać. Na górę wysypać równo pozostałą kruszonkę.

 Przygotowane ciasto włożyć do piekarnika nagrzanego do 175ºC – 180ºC i piec około 60 minut, do zarumienienia. Przed podaniem oprószyć cukrem pudrem.

Uwaga: schłodzone ciasto lepiej się kroi.

#ciasto #duszone_jabłka #święta #wypieki 