### **Składniki:**  
(na małą keksówkę, na większą można zrobić z dwóch porcji, bo ciasto nie rośnie znacznie)

• Puszka fasoli czerwonej (240g po odsączeniu) – bardzo ważne: przepłukujemy ją bieżącą, ciepłą wodą na sitku, porządnie i dokładnie (ok. 30-40 sekund), pominięcie tego kroku to najczęstsza przyczyna nieudanego ciasta!  
• 1 duży, dojrzały banan  
• 2 jajka  
• 1,5 łyżki oleju kokosowego
• 1,5 łyżki kakao  
• 2 łyżki ksylitolu (lub innego słodzidła, wedle uznania)  
• Łyżeczka proszku do pieczenia

### **Polewa:**

• 1,5 łyżki oleju kokosowego
• 1,5 łyżki wody  
• 1 łyżka naturalnego kakao  
• 1 łyżka naturalnego miodu

### **Przygotowanie:**

Fasolę bardzo dokładnie płuczemy ciepłą, bieżącą wodą na sitku, a następnie wszystkie składniki blendujemy (ja użyłam blendera ręcznego) na GŁADKĄ masę – to bardzo ważne, gdyż zapobiegnie łamaniu się gotowego ciasta. Także polecam blendować ok. 5-7 minut.

Pieczemy w temperaturze 180°C przez ok. 45-50 minut w zależności od piekarnika (do suchego patyczka), bez termoobiegu, grzałki góra i dół.

Przygotowujemy polewę – mieszamy wszystkie podane składniki. Jeżeli olej kokosowy jest w postaci stałej, najpierw go rozpuszczamy. Jeżeli miód nam skrystalizował (co jest normalnym procesem u naturalnych miodów), również go rozpuszczamy, ale bardzo delikatnie, żeby nie stracił swoich właściwości. Wystarczy przełożyć łyżkę miodu do naczynka/szklanki i rozpuścić przez chwilkę w mikrofali lub kąpieli wodnej.

Po przestygnięciu ciasta dekorujemy je wcześniej przygotowaną polewą i wkładamy do lodówki na 2-3 godzinki, możemy dodatkowo posypać cukrem pudrem (ja użyłam zblendowanego w młynku do kawy ksylitolu), no i gotowe! Lekkie, mocno czekoladowe, rozpływające się w ustach – świetna alternatywa dla sklepowych słodyczy.

---
Najlepsze z:
- jogurtem i kiwi
- jogurtem i truskawkami
- dżemem malinowym

#jogurt #fasola #deser #ciasto #truskawki #kiwi #banan #miód 
