## Składniki na 17 sztuk:

-   530 g mąki pszennej chlebowej
-   250 ml mleka
-   90 g cukru
-   pół łyżeczki soli
-   100 g masła, roztopionego i przestudzonego
-   12 g drożdzy suchych lub 25 g drożdży świeżych
-   7 g kardamonu, zmielonego

Mąkę pszenną wymieszać z suchymi drożdżami (ze świeżymi najpierw zrobić rozczyn – [tutaj instrukcja](https://www.mojewypieki.com/post/jak-zrobic-rozczyn-ze-swiezych-drozdzy)), dodać resztę składników i wyrobić, pod koniec dodając rozpuszczony tłuszcz. Wyrobić ciasto, odpowiednio długo, by było miękkie i elastyczne. Uformować z niego kulę, włożyć do oprószonej mąką miski, odstawić w ciepłe miejsce, przykryte ściereczką, do podwojenia objętości (około 1,5 – 2 godziny).

Ciasto rozwałkować na prostokąt o wielkości około 34 x 60 cm (dłuższe boki prostokata po lewej i prawej, krótsze na górze i dole), delikatnie podsypując mąką. Równomiernie posmarować kardamonowym nadzieniem. Długie boki podzielić na 3 części (po 20 cm), zaznaczyć delikatnie nożem. Podnosząc krótszy bok ciasta założyć go do 2/3 długości ciasta, potem kolejny krótszy bok założyć na złożone ciasto – powinny powstać 3 warstwy ciasta dwukrotnie przełożone nadzieniem. Tak przygotowane ciasto pokroić ostrym nożem (najlepiej kółkiem do pizzy) na 1.7 cm paski. Zwinąć, jak na filmie poniżej (paski ciasta są elastyczne i łatwo je rozciągnąć w razie konieczności).
[film](https://youtu.be/SDUPwKTEdlc)
Układać na blaszce wyłożonej papierem do pieczenia (2 blaszki), w sporych odległościach od siebie. Przykryć luźno folią spożywczą pozostawić w cieple do czasu podwojenia objętości (około 45 – 60 minut).

Po wyrośnieciu bułeczki posmarować syropem cukrowym i oprószyć cukrem kardamonowym. Piec w temperaturze 220ºC przez około 8 minut lub do wyraźnego zezłocenia i lekkiego zbrązowienia ciasta (**uwaga**, ze względu na cukier w glazurze i cukrową posypkę szybko się przypalają, nie odchodzić od piekarnika i w razie konieczności obniżyć temperaturę). Wyjąć, przenieść na kratkę i wystudzić. Pyszne są ciepłe!

## Nadzienie kardamonowe:

-   100 g masła, w temperaturze pokojowej
-   100 g brązowego cukru (miałkiego np. muscovado)
-   1.5 łyżki zmielonego kardamonu

Wszystkie składniki utrzeć/zmiksować.

## Syrop cukrowy:

-   70 ml wody
-   1 łyżka [golden syrupu](https://www.mojewypieki.com/post/domowy-zlocisty-syrop-golden-syrup)*

Składniki umieścić w garnuszku, zagotować.

## Cukier kardamonowy:

-   50 g cukru
-   1 łyżka zmielonego kardamonu

Składniki wymieszać.


* Jeśli nie posiadasz golden syrupu, przygotuj syrop cukrowy przez zagotowanie 70 ml wody z 60 g cukru, do rozpuszczenia się cukru.

#wypieki #niewypróbowane #pieczywo #deser #drożdżowe 