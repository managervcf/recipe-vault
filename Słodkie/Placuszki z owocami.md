## Skład:

- 200 g twarogu wiejskiego

- 150 g mąki pszennej (w wersji bezglutenowej mieszamy po równo mąkę ziemniaczaną, kukurydzianą i bezglutenową owsianą)

- 2 jajka 
- kilka łyżek mleka (dodajemy na oko, aby ciasto nie było za suche)

- dwie łyżki cukru z wanilią (może być domowej roboty)

- pół kilo śliwek (nadadzą się też #jabłka czy #truskawki)

- pół łyżeczki proszku do pieczenia

- olej roślinny do smażenia (na przykład rzepakowy)

Przekładamy do miski twaróg i rozgniatamy widelcem razem z mąką i proszkiem do pieczenia, dodajemy jajka i cukier. Aby nieco rozcieńczyć masę dodajemy trochę mleka. Ciasto powinno gęstością przypominać to na pączki. Nie trzeba go mieszać bardzo dokładnie – ja robię to wyłącznie widelcem przez dwie minuty, nawet jeśli zostaną grudki twarogu to nie szkodzi. Śliwki kroimy w półksiężyce. Rozgrzewamy olej na patelni i łyżką nakładamy ciasto. Dopiero wtedy szybkim ruchem nakładamy na wierzch owoce. Po paru minutach przewracamy placki na drugą stronę. Po zdjęciu placków z patelni odkładamy je na papier aby wyciągnął zbędny tłuszcz i posypujemy cukrem pudrem.
![placki](https://makelifeeasier.pl/img/image/2021/05/IMG_8640-3-3.jpg)

#placki #śniadanie #śliwki #owoce #ser_biały #twarożek #niewypróbowane 