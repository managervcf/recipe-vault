## Burczymiwbrzuchu 
Klasyczne naleśniki ok. 10 sztuk

-   150 g mąki pszennej (ok 1 szklanka)
-   2 jajka
-   300 ml mleka
-   50 ml wody gazowanej
-   3 łyżki topionego masła
-   1/2 łyżeczki soli
-   łyżeczka cukru trzcinowego (w wersji na słodko)  
    
    

1.  Mąkę wsypujemy do misy, dodajemy jajka (mogą być już rozbełtane) sól, cukier.
2.  Wlewamy mleko z wodą gazowaną i mieszamy powoli ciasto pozbywając się grudek.
3.  Na koniec wlewamy topione masło i jeszcze raz mieszamy. Ciasto nie powinno być zbyt gęste, ani zbyt lejące. Wstawiamy je na minimum 30 minut do lodówki.
4.  Rozgrzewamy patelnię na średnim ogniu, przecieramy ją odrobiną masła klarowanego.
5.  Wylewamy chochlę ciasta i smażymy naleśniki po ok. 2-3 minuty z każdej strony, aż będą odpowiednio rumiane.
6.  Naleśniki odsączamy z tłuszczu przy pomocy ręcznika papierowego.

---

## Kukurydziane
ILOŚĆ: 10 – 12 sztuk

- 1 1/2 szklanki mąki kukurydzianej
- 1/3 szklanki mąki ziemniaczanej
- 2 jajka rozmiar L
- 250 ml mleka
- 1/2 szklanki wody
- 1/4 szklanki oleju np. rzepakowego
- 1 łyżeczka miodu lub syropu klonowego (opcjonalnie)
- szczypta soli

PRZYGOTOWANIE:

Wszystkie składniki przekładamy do miseczki (mąkę można przesiać do miski) i miksujemy lub szybko mieszamy trzepaczką, aż do uzyskania jednolitego ciasta. Zostawiamy na 1 godzinę, aby ciasto „odpoczęło” i smażymy na mocno rozgrzanej patelni z obu stron na złoty kolor.

Dobre z:
- [[Krem z nerkowców]] i berries.
- [[Spread tahini & dates]]
- duszone jabłka

#naleśniki #placki 