## Składniki na 4 porcje :
- 3 łyżki masła  
- 2 cebule szalotki  
- 500 g ziemniaków  
- 600 g kiszonej kapusty  
- 4 szklanki bulionu warzywnego  
- 300 ml śmietanki 30%  
- sól, pieprz, sos sojowy  
- migdały i olej rzepakowy (opcjonalnie) do podania

1. Szalotki obierz i poszatkuj niedbale, ziemniaki obierz i pokrój w kostkę, odciśnij kiszoną kapustę pozbywając się nadmiaru płynu (zachowaj go), posiekaj ją.

2. Na dnie dużego garnka rozgrzej masło, dodaj cebulę i smaż przez około 5 minut, do zeszklenia. Wrzuć podgotowane ziemniaki i smaż przez 3 minuty. Dodaj bulion i śmietankę, zagotuj i gotuj na bardzo małym ogniu przez 20-30 minut, do czasu, aż ziemniaki będą miękkie.

3. Następnie dodaj kapustę i kontynuuj gotowanie przez 1 – 1 1/2 godziny, do momentu, aż kapusta zacznie się rozpadać.

4. Zupę zmiksuj na krem, dopraw 1 łyżeczką sosu sojowego, pieprzem i ewentualnie jeszcze solą. Jeśli zupa będzie za mało kwaśna, dodaj odciśnięty sok z kapusty. Prawdopodobnie około ¼ – ½ szklanki. Podawaj z prażonymi płatkami migdałów i rozkoszuj się smakiem.

Uwaga  
Wcześniejsza wersja przepisu zakładała podsmażanie, a następnie gotowanie ziemniaków i kapusty jednocześnie. Po waszych komentarzach zmieniłem przepis, podgotowując wcześniej ziemniaki – skraca to cały proces.

![zupa](https://www.rozkoszny.pl/wp-content/uploads/2018/01/DSC08133-Large-1024x1536.jpg.webp)

#zupa #kapusta_kiszona #ziemniaki #niewypróbowane 