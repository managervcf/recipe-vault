## Składniki:
-   6 - średnich buraków (około 800 g), mogą być gotowane
-   1 - cebula
-   3 ząbki - czosnku
-   1 - kwaśne jabłko
-   1½ l - wywary jarzynowego
-   1 łyżka - oliwy
-   sok z cytryny
-   sól
-   pieprz

DO PODANIA
-   bryndza lub ser kozi
-   prażone pestki dyni
-   natka pietruszki/koperek

----

1. Buraki owinąć folią (każde warzywo oddzielnie) i wstawić do piekarnika, rozgrzanego do 180 st. C. Piec przez godzinę. Po upieczeniu wystudzić, obrać i pokroić.

2. Na mocno rozgrzanej oliwie przesmażyć posiekaną cebulę, lekko ją przypalając. Pod koniec dorzucić pokrojony czosnek.

3. Zalać wywarem, wrzucić buraki oraz obrane i pokrojone jabłko. Wycisnąć sok z cytryny i gotować przez 10 minut.

4. Po tym czasie zmiksować na gładki krem. Przyprawić solą oraz pieprzem, ew. dokwasić sokiem z cytryny (zupa powinna być słodko-kwaśna).

5. Krem nalać na talerz. Udekorować pokruszoną bryndzą, prażonymi pestkami dyni i natką pietruszki. Zamiast bryndzy można użyć sera koziego – trzeba pokroić go na plastry oraz lekko przypalić palnikiem.

#zupa #burak #goście 