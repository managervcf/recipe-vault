
### Składniki (6 porcji):

#### Farsz:

- Pieczarki 600 g

- Czerwona soczewica 1 szklanka (ok. 170 g)

- Cebula duża 1 szt.

- Czosnek 1 ząbek

- Olej 1 łyżka

- Tarta bułka 1-2 łyżki

- Natka 1 łyżka posiekanej

- Sól i pieprz

#### Ciasto:

- Mąka 350 g

- Masło 2 łyżki

- Jajko średnie 1 szt.

- Sól ½ łyżeczki

- Gorąca woda ok. 3/4 szklanki

### Przygotowanie:

1.  Pieczarki umyj, obierz, pokrój. Posiekaj cebulę i czosnek, opłucz soczewicę.
2.  Na patelni rozgrzej olej, wrzuć cebulę, zeszklij, dodaj czosnek, potem pieczarki. Duś je do miękkości, przełóż na sito, żeby odsączyć z nadmiaru wody.
3.  Soczewicę gotuj przez 8 minut, bardzo dokładnie odcedź. Wymieszaj z pieczarkami i tartą bułką (ona zagęści farsz). Dodaj natkę, przypraw solą i pieprzem.
4.  Mąkę połącz z solą, dodaj żółtko. Do gorącej wody wrzuć masło, poczekaj aż się stopi i wlej powoli do mąki. Zagnieć ciasto. Jeśli jest zbyt klejące dodaj nieco mąki. Uformuj kulę, włóż do miski, przykryj ściereczką i odstaw na kwadrans, żeby ciasto odpoczęło.
5.  Ciasto rozwałkuj na oprószonej mąką stolnicy (nie używaj za dużo mąki, bo pierogi gorzej się lepią). Szklanką wytnij dość duże koła, na każde nałóż porcję farszu. Zlep, ułóż na blasze wyłożonej papierem do pieczenia, posmaruj roztrzepanym białkiem.
6.  Piecz przez ok. 15-18 minut w temperaturze 180 stopni na złoty kolor. Podawaj na ciepło lub wystudzone. Najlepiej z barszczem.

#### Pomysły:

Pierogi pieczone możecie zrobić z dodatkiem fety. Znakomicie połączy się z soczewicą i pieczarkami.

![pieróg](https://praktykulinarni.com/wp-content/uploads/2019/12/pierogi-pieczone-z-soczewica.jpg)

#święta #soczewica #pieczarki #grzyby #impreza #feta #niewypróbowane #wypieki 