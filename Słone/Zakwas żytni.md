1. Pierwszy dzień. wymieszaj:
- 50g mąki razowej żytniej typ 2000  
- 50g wody z kranu  
Zakręć słoik, zapomnij na 24h. Zostaw słoik na blacie, nic nie podgrzewaj!  
  
Początkowo będziesz karmić zakwas co 24h, potem jednak co 12h więc pomyśl o odpowiedniej godzinie np. 8 i 20

2. Dzień 2-5. wymieszaj: 
- 50g mieszaniny z dnia pierwszego  
- 50g mąki razowej żytniej typ 2000  
- 50g wody z kranu    
Zapomnij na 24h

3. Dzień 6. wymieszaj:
- 50g mieszaniny z dnia poprzedniego  
- 50g mąki razowej żytniej typ 2000  
- 50g wody z kranu  
Zakręć słoik  
  
Po 12h wymieszaj:
- 10g tej mieszaniny  
- 40g mąki żytniej 2000  
- 50g wody  
Zakręć słoik  
  
Rano otrzymasz gotowy zakwas do chleba.
Zrób zaczyn lub schowaj do lodówki na później.

## Jak dbać o zakwas?
1. karmienie minimum co tydzień,
2. proporcje to 1:4:5 czyli np. 10g zakwasu z poprzedniego karmienia : 40g mąki żytniej razowej 2000 : 50g wody z kranu (starcza to na dwa chleby foremkowe lub jeden bochenek),
3. jeśli zakwas był stary i nie ruszył powtarzam procedurę - z mojego ostatniego karmienia,
4. karmimy zakwas z poprzedniego pieczenia, nie przechowujemy staroci, wystarczy nam resztka dosłownie na dnie słoika,
5. Dokarmiony zakwas trzymamy na blacie aż będzie aktywny. Trzymam swój zakwas na blacie max 12h, biorę do zaczynu i resztę chowam do lodówki na następne pieczenie,
6. zakwas żytni chowamy do lodówki tylko gdy jest aktywny, gdy bakterie przefermentowaly już mąkę, inaczej wkładasz do lodówki surową mąkę- ryzyko zepsucia bo bakterie kwasu mlekowego w niższej temperaturze spowalniają pracę,
7. uważaj z podgrzewaniem zakwasu - powyżej 30st zabijasz cenne bakterie,
8. co 1,2 karmienia zmieniaj słoik na czysty,
9. zakwas żytni wstawiony do lodówki w stanie aktywnym jest zdatny do robienia chleba do 2 dni,
10. rozsmaruj odrobinę aktywnego zakwasu na papierze i ususz na czarną godzinę.


#chleb #wypieki 