# Składniki:
-   500 g młodych ziemniaków
-   500 g bobu
-   cebulka dymka
-   1/4 papryczki chilli
-   1/2 pęczka kolendry
-   4 łyżki prażonej cebulki lub posiekanych orzeszków ziemnych
-   sól
  Sos:
-   3 czubate łyżki masła orzechowego
-   70 ml mleka kokosowego
-   sok z 1/2 limonki
-   łyżeczka syropu klonowego
-   łyżka sosu sojowego
-   ząbek czosnku
-   łyżeczka posiekanej papryczki chilli

1.  Młode ziemniaki dokładnie szorujemy, zalewamy zimną wodą, dodajemy łyżeczkę soli i gotujemy ok. 30 minut, aż będą jędrne, ale nie za miękkie. Studzimy.
2.  Bób wrzucamy do wrzącej wody (nie solimy, dzięki temu temu zrobi się szybciej). Gotujemy przez 5-7 minut, aż będzie jędrny. Odsączamy na sicie i wrzucamy do zimnej wody hartując go. Obieramy ze skórki (dla chętnych).
3.  Masło orzechowe łączymy z posiekanym drobno czosnkiem, chilli, mlekiem kokosowym, syropem klonowym, sosem sojowym i sokiem z limonki. Dokładnie mieszamy trzepaczką aż uzyskamy gładki sos.
4.  Ostudzone ziemniaki kroimy w cząstki lub plastry, dodajemy bób, posiekaną drobno dymkę, plasterki chilli i kolendrę.
5.  Całość mieszamy dokładnie z sosem i posypujemy z wierzchu chrupiącą cebulką lub posiekanymi orzeszkami ziemnymi.

![bób](https://burczymiwbrzuchu.pl/wp-content/uploads/2021/06/2.jpg)

#lunchbox #bób #ziemniaki #azjatyckie #sałatka #kolendra #masło_orzechowe #mleko_kokosowe #miód #niewypróbowane #lunchbox 