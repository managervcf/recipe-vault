### SKŁADNIKI

 2 PORCJE

-   200 g krewetek
-   pół puszki groszku lub pęczek szparagów
-   1 mała cebula
-   2 ząbki czosnku
-   1/2 szklanki ryżu do risotto (arborio)
-   1/4 szklanki białego wina
-   przyprawy: sól, pieprz, szczypta kurkumy lub szafranu
-   ok. 600 ml bulionu jarzynowego
-   1/3 szklanki startego parmezanu
-   oraz: masło, oliwa extra virgin

### PRZYGOTOWANIE

-   Krewetki rozmrozić jeśli były mrożone, oczyścić jeśli jest taka potrzeba (usunąć pancerze oraz naciąć grzbiet i usunąć ciemne jelito).
-   Na większą patelnię lub do garnka wlać łyżkę oliwy, dodać łyżkę masła i przeciśnięty przez praskę czosnek, chwilę podsmażyć.
-   Dodać krewetki, doprawić je solą i pieprzem i smażyć przez ok. 15 sekund z każdej strony. Po podsmażeniu wyjąć na talerz.
-   Do tego samego naczynia wlać dodatkową łyżkę oliwy i zeszklić pokrojoną w kosteczkę cebulę. Następnie dodać surowy ryż i mieszając drewnianą łyżką smażyć mieszając przez ok. 1 - 2 minuty. Wlać wino i odparować. Dodać kurkumę i paprykę w proszku.
-   Wlewać po około pół szklanki gorącego bulionu i gotować ryż bez przykrycia aż wchłonie większość płynu. Wówczas wlać kolejną porcję bulionu i gotować jak poprzednio. Czynność powtarzać aż ryż będzie ugotowany al dente (w sumie ok. 17 minut). Doprawić solą i pieprzem.
-   Razem z ostatnią porcją bulionu dodać szparagi. Należy je wcześniej umyć, odłamać twarde, białe i grube końce (same złamią się w odpowiednim miejscu). Zielone łodyżki pokroić na plasterki, główki pozostawić w całości.
-   Dodać krewetki, wymieszać i odstawić z ognia, dodać połowę parmezanu i łyżkę masła, wymieszać, przykryć i odczekać ok. 2 minuty. Wyłożyć na talerze i posypać resztą parmezanu.

#risotto #krewetki #parmezan #groszek #szparagi