---
title: "Halloumi Butter Masala"
date: "2025-01-21"
description: "Uproszczona wersja indyjskiego klasyka paneer butter masala, przygotowana z łatwo dostępnych składników. Kremowy, aromatyczny sos z delikatnym serem halloumi."
categories: ["obiad", "wegetariańskie", "indyjskie"]
tags: ["halloumi", "masala", "ser", "curry", "sos"]
servings: 4
prep_time: 15
cook_time: 25
---

Ostrzegam, to danie będziecie chcieli jeść i robić na okrągło. Bo tak szybkie, pysznie i kojące. Poznajcie Halloumi Butter Masala – uproszczoną wersję indyjskiego klasyka, paneer butter masala, ale ze składników, które kupcie w każdym sklepie.

## Składniki

- 1 duża biała cebula, poszatkowana
- 4 ząbki czosnku, cienko pokrojone
- 3 cm kłącza imbiru, obranego i pokrojonego w kostkę
- 2 łyżki oliwy extra virgin
- ½ łyżeczki soli morskiej drobnoziarnistej
- 2 łyżeczki garam masala
- 1 łyżeczki kminu rzymskiego
- ½ łyżeczki płatków chili (opcjonalnie)
- 6 łyżek (100 g) koncentratu pomidorowego
- 1 łyżeczka cukru trzcinowego
- ½ szklanki (125 ml) śmietanki 30% lub roślinnej, ewentualnie mleczka kokosowego + do podania
- 1 szklanka (250 ml) wody
- 2 kostki (2 x 225 g) halloumi, pokrojonego w dużą kostkę
- 2 czubate łyżki (50 g) masła

## Przygotowanie

1. Rozgrzej na dużej patelni 2 łyżki oliwy extra virgin. Smaż na umiarkowanej mocy cebulę, czosnek, imbir i sól, często mieszając, aż się zeszklą, 4 – 5 minut.

2. Dodaj garam masala, kmin rzymski i płatki chili. Przemieszaj do uwolnienia się smaku. Dodaj koncentrat pomidorowy i cukier trzcinowy. Smaż, często mieszając, aż pociemnieje, około 2 minuty.

3. Wlej śmietankę i wodę i zagotuj sos. Zeskrob to, co przywarło na dno patelni i przełóż wszystko do blendera. Zmiksuj na gładko, na dość płynny sos.

4. Na patelnię przełóż halloumi, sos masala i masło. Podgrzewaj na umiarkowanym ogniu, cały czas mieszając, aż sos się zagotuje, a masełko się roztopi, nadając boskiej kremowości. Zmniejsz ogień na mały i gotuj, aż halloumi stanie się miękkie, około 6 minut.

5. Podawaj z ryżem basmati lub chlebkami naan. Skropione odrobiną śmietanki!

## Wskazówki

- Jeśli masz w zasięgu sklep z żywnością indyjską, możesz użyć sera paneer zamiast halloumi
- Danie można posypać kozieradką dla dodatkowego aromatu
- Zamiast śmietanki możesz użyć mleczka kokosowego dla wersji wegańskiej

_Źródło: [Rozkoszny.pl](https://www.rozkoszny.pl/halloumi-butter-masala/)_
