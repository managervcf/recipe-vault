## Skład:

Przepis na 4-6 hamburgerów

- 450-500 g chudego mięsa wołowo-wieprzowego (mielonego)

- 1 cebula (smażona i pokrojona w kostkę)

- 1 cebula do hamburgerów

- 1-2 łyżki oliwy z oliwek

- duża szczypta świeżo zmielonego pieprzu

- 1-2 łyżeczki chili

- 1-2 łyżeczki ziół prowansalskich

- 200 ml majonezu

- garść pokrojonego sera pleśniowego

- garść świeżej rukoli

- pieczywo do hamburgerów

- szczypta soli 

- oliwa z oliwek do smażenia

A oto jak to zrobić:

1. Mieszamy mięso ze smażoną i pokrojoną w kostkę cebulą, dodajemy chili, zioła prowansalskie, oliwę z oliwek. Doprawiamy solą i pieprzem. Formujemy po kolei hamburgery. 

2. Rozgrzewamy patelnię z odrobiną tłuszczu i smażymy hamburgery 2 minuty z jednej strony, przekładamy na drugą stronę i smażymy jeszczę 1 minutę. Po smażeniu hamburgery możemy położyć na ręcznik papierowy, żeby pozbyć się nadmiaru tłuszczu.

3. Drugą cebulę kroimy w plastry i lekko podsmażamy na patelni. W małej miseczce łączymy majonez w kawałkami sera pleśniowego. 

4. Hamburgery podajemy w podgrzanej bułce, posmarowanej sosem majonezowym oraz z podsmażoną cebulą i świeżą rukolą. Ja osobiście, dodaję jeszcze dodatkowo plasterek sera pleśniowego.

#burger #ser_pleśniowy #rukola #grill