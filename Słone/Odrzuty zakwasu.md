### Niesprawdzone krakersy
**Składniki:**
- 110 g mąki
- 1/2 łyżeczki soli
- 220 g zakwasu
- 4 łyżki miękkiego masła
- 2 łyżki suszonych ziół (na przykład rozmarynu lub tymianku)
- olej i gruboziarnista sól do pokrycia wierzchu

**Sposób przygotowania:**

1. Wszystkie składniki poza olejem i solą do pokrycia wierzchu łączymy tak, by powstało zwarte ciasto. Dzielimy je na dwie części, z każdej z nich formujemy płaski prostokąt. Owijamy folią i odstawiamy do lodówki na co najmniej 30 minut, aż nieco stwardnieje.
2. Po tym czasie rozgrzewamy piekarnik do 180 st. C.
3. Placek wyciągamy z folii na oprószony mąką kawałek papieru do pieczenia. Ciasto i wałek również posypujemy delikatnie mąką. Ciasto rozwałkowujemy na placek o grubości 1-2 mm. Pokrywamy je olejem (najlepiej za pomocą pędzelka) oraz oprószamy solą. Następnie, używając noża do pizzy lub zwykłego, tniemy je na kawałki o dowolnej wielkości (na przykład o boku 2,5 cm).
4. Całość wraz z papierem przekładamy na blaszkę. Pieczemy przez 20-25 minut, aż krakersy się zarumienią. Studzimy i gotowe.
![](https://bi.im-g.pl/im/9b/ba/18/z25930651IH,Krakersy.jpg)
### Sprawdzone krakersy
**Składniki:**
• **250 g zakwasu niedokarmionego**  
• 150 g mąki pszennej  
• 50 g masła  
• 1/2 łyżeczki soli  
• 2 łyżki oleju lub oliwy  
• ok. 30 g dowolnych ziaren – u nas czarnuszka i sezam  

**Przygotowanie:**
1. Bierzemy niedokarmiony, nieaktywny zakwas z dowolnej mąki (może być z wcześniejszych odrzutów z produkcji). Zakwas dodajemy do mąki, miękkiego masła oraz soli, aż do uzyskania ciasta nadającego się do wałkowania (niezbyt twardego). W zależności od hydracji (gęstości) zakwasu, jakiego mamy z lodówki, ilość dodanej mąki może się różnić.  
2. Ciasto na krakersy formujemy w kulę, owijamy folią spożywczą i schładzamy przez ok. 30 minut. Jeśli nie mamy czasu – kula może zostać w lodówce nawet przez kilka godzin.  
3. Schłodzone ciasto na krakersy wałkujemy jak najcieniej, na grubość nawet 1-2 mm. Na koniec wałkowania posypujemy ulubionymi ziarnami i jeszcze raz wałkujemy, aby ziarna wbiły się w ciasto.  
4. Ciasto dowolnie kroimy w podłużne krakersy lub wycinamy kształty foremką. Układamy na blasze wyłożonej pergaminem i lekko smarujemy olejem.  
5. Krakersy z zakwasem wstawiamy do piekarnika rozgrzanego do temperatury 200 stopni C.  Pieczemy przez ok. 8 minut lub do zarumienienia się. Podajemy po wystudzeniu.

### Śniadaniowe pankejki na zakwasie

**Składniki:**
• **200 g mocno dojrzałego zakwasu (nieaktywnego)**  
• 100 g mąki pszennej  
• 125 ml mleka  
• 2 jajka  
• 1/2 łyżeczki proszku do pieczenia  
• szczypta soli  
• 1 łyżeczka cukru  
• olej do smażenia około 30ml  

**Przygotowanie pankejków na zakwasie na chleb:**
1. Nadmiarowy zakwas z lodówki mieszamy rózgą kuchenną z jajkami do połączenia się składników. Możemy użyć dowolnego zakwasu lub mieszanek zebranych przez kilka ostatnich dni w trakcie robienia odrzutów. Ja użyłam zakwasu żytniego razowego.  
2. Do mieszaniny dodajemy mąkę pszenną wymieszaną z proszkiem do pieczenia, mleko oraz sól i cukier. Mieszamy dokładnie.  
3. Smażymy niewielkie placuszki na lekko natłuszczonej patelni z obu stron na złoty kolor.  
4. Placki świetnie smakują zarówno na ciepło, jak i na zimno.


### Bajgle na zakwasie
**Składniki:**
- 110 g zakwasu
- 165 ml wody
- 330 g mąki chlebowej
- 25 g miodu
- łyżeczka soli
- płaska łyżka sody
- opcjonalnie ulubione dodatki, na przykład sezam, czarnuszka

**Sposób przygotowania:**
- W misce mieszamy wszystkie składniki z wyjątkiem sody. Zagniatamy na elastyczne ciasto. Przykrywamy miskę i odstawiamy ciasto na 30 minut, by odpoczęło.
- Dzielimy ciasto na kilka części. Każdą z nich rolujemy na kształt wałka i łączymy końce, by powstały kółka. Końce można zwilżyć wodą, by lepiej się skleiły. Układamy je na blaszce wyłożonej papierem do pieczenia i natłuszczonej. Przykrywamy całość folią spożywczą i odstawiamy na półtorej godziny, by ciasto wyrosło. Następnie wstawiamy je do lodówki na całą noc.
- Nastawiamy piekarnik na największą temperaturę (najlepiej 260 st. C). W garnku zagotowujemy wodę, dodajemy sodę.
- Delikatnie wkładamy bajgle pojedynczo do wrzątku i zaparzamy przez 2 minuty, obracając je na drugą stronę po minucie. Za pomocą łyżki cedzakowej przekładamy je na blaszkę do pieczenia. Następnie posypujemy je ulubionymi dodatkami i wstawiamy do piekarnika na 15 minut, aż będą rumiane. Po upieczeniu studzimy.

### Bułki z resztek zakwasu
**Składniki na 5 bułek po ok. 90 g:**
- 120 g resztki zakwasu z lodówki (u mnie żytniego i pszennego zbierane do słoiczka),
- 110-130 g zimna woda (w zależności ile wody było w zakwasie, lepiej dać mniej i ewentualnie potem dolać),
- 200 g mąka pszenna T 650,
- 2 g drożdże świeże,
- 5 g sól,
- 6 g miód lub cukier,
- 5 g masło lub olej/oliwa (wmieszać dopiero po wyrobieniu ciasta)

1. Po wyrobieniu gładkiego ciasta o średniej gęstości zostawić je w misce do fermentacji na godzinę. 
2. Po godzinie złożyć i zostawić na dalsze 30-40 min w t. pokojowej lub schować do lodówki na co najmniej 1,5-2 godziny.
3. Po tym czasie wyłożyć na stół i odważyć kęsy (5 szt.) po ok. 90 g. Zawinąć kawałki ciasta do środka formując kulki. Przykryć i zostawić na 10 min odpoczynku. 
4. Potem uformować podłużne lub okrągłe bułeczki.
5. Można posmarować wierzch bułek wodą i potem położyć wierzchem w dół na nasionkach i obtoczyć.
6. Zostawić do wyrośnięcia w ciepłym miejscu na 30-40 min. ułożone na ściereczce szwem do góry.
7. Przed włożeniem do piekarnika naciąć ostrym nożem lub żyletką.
8. Piec na blasze stalowej w 230C z dużym naparowaniem spryskiwaczem ok.18 min aż będą gotowe.

#chleb #wypieki 