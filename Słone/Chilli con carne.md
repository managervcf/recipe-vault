## Skład:

- 500 g dobrego mięsa wołowego mielonego

- 1 puszka czerwonej fasoli

- 1 puszka białej fasoli

- 1 puszka kukurydzy

- 1-2 puszki krojonych pomidorów

- 3 ząbki czosnku

- 1 słoik sosu meksykańskiego chilli con carne

- 2 duże cebule (czerwona i biała)

- oliwa z oliwek

- garść świeżej kolendry

- 1 czubata łyżeczka mielonego chilli

- 1 czubata łyżeczka mielonego cynamonu

- 1 czubata łyżeczka kminu

- sól i pieprz


---
1. Cebulę i czosnek obieramy i siekamy w drobną kostkę. Oliwę rozgrzewamy na największej patelni, a następnie wrzucamy posiekaną cebulę, czosnek, chilli, cynamon i kmin. Dorzucamy mięso i za pomocą drewnianej łyżki dzielimy sklejone kawałki. Doprawiamy sporą ilością soli oraz pieprzu. Smażymy ok. 7-8 minut.

2. Następnie dodajemy pokolei puszkę pomidorów, puszkę sosu chilli cona carne, fasolę białą i czerwoną oraz puszkę kukurydzy. Dodajemy poszarpane listki kolendry. Puszkę po pomidorach napełniamy do połowy wodą i dolewamy do naszego chilli. Całość podgotowujemy (stale mieszając ok. 8 minut). Zmniejszamy ogień i gotujemy pod przykryciem ponad 1 godzinę. Od czasu do czasu pamiętajmy o zamieszaniu, ażeby sos nie przywarł do dna. Podajemy na gorąco ze świężą pszenną bagietką lub nachosami. Na wierzch sosu możemy również dodać łyżkę kwaśniej śmietany.


#meksykańskie #fasola #kukurydza #goście 