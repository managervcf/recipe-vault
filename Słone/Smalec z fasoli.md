### SKŁADNIKI:
-   200 g suchej białej fasoli (niecała szklanka) lub dwie puszki po 400 g
-   2 duże cebule - 330 g
-   1 średnie jabłko - 230 g
-   6 łyżek oleju roślinnego
-   przyprawy: łyżeczka majeranku, pół łyżeczki soli, spora szczypta pieprzu

### INSTRUKCJA

-   Fasolę zalej gorącą wodą tak aby sięgała około 4 cm ponad poziom fasoli, przykryj i odstaw na całą noc do zmięknięcia - albo na 10-12 godzin (ale nie dłużej).
-   Następnego dnia fasolę odsącz na sicie i obficie przelej zimną wodą.
-   Przełóż fasolę do garnka, zalej zimną wodą i gotuj przez około 1-1,5 godziny - aż fasola zmięknie.
-   Odcedź fasolę z wody i odstaw do wystudzenia.
-   Cebulę drobno posiekaj i podsmaż ją do zeszklenia na patelni z dodatkiem oleju.
-   Jabłko obierz i zetrzyj na tarce o grubych oczkach.
-   Dodaj jabłko do cebuli, dodaj majeranek i smaż kilka minut.
-   Fasolę zmiksuj blenderem - tak aby zostały niewielkie kawałeczki.
-   Dodaj cebulę z jabłkiem i dokładnie wymieszaj.
-   Posól i popieprz do smaku :)
-   Przechowuj smalec w lodówce.

#spread #pasta #kanapki #fasola