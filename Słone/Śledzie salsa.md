### SKŁADNIKI

 8 PORCJI
 
-   10 płatów śledziowych (1 kg)
-   1/4 szklanki octu 10%
-   1 cebula
-   10 łyżek oleju roślinnego
-   1 listek laurowy, 2 ziela angielskie
-   1 marchewka
-   1 papryka
-   2 ząbki czosnku
-   1 łyżeczka ziół prowansalskich
-   1 łyżeczka cukru
-   200 g koncentratu pomidorowego
-   4 łyżki pikantnego ketchupu

## Przygotowanie

-   Śledzie włożyć do miski i wypłukać z soli w zimnej wodzie. Odlać słoną wodę i wlać świeżą. Odstawić na ok. 30 minut, w międzyczasie 2 - 3 razy zmienić wodę. Na koniec spróbować kawałek i sprawdzić czy śledzie są już odpowiednio wypłukane z soli. Osuszyć i pokroić na ok. 2 cm kawałki.
-   Włożyć do plastikowej lub szklanej miski, zalać octem i wymieszać. Odstawić na ok. 30 minut, co jakiś czas zamieszać.
-   Cebulę obrać i pokroić w piórka. Zeszklić na 2 łyżkach oleju (przez ok. 5 minut) z dodatkiem listka laurowego i ziela angielskiego. Następnie dodać obraną i pokrojoną w słupki marchewkę i smażyć mieszając przez ok. 3 minuty.
-   Dodać pokrojoną w paski paprykę, wlać dodatkowe 2 łyżki oleju i ponowić smażenie przez ok. 3 minuty. Dodać starty czosnek i zioła prowansalskie, wymieszać i smażyć przez ok. 2 minuty lub do czasu aż warzywa zmiękną.
-   Dodać cukier, koncentrat pomidorowy, ketchup oraz wlać ocet z miski ze śledziami. Wymieszać i gotować przez ok. 2 minuty. Na koniec wymieszać z pozostałym olejem (6 łyżek).
-   Wystudzić i układać warstwami w słoiku lub szklanym naczyniu na przemian ze śledziami. Wstawić do lodówki.

### WSKAZÓWKI

Zamiast kupować śledzie z solanki (z wiaderka) i je płukać, można użyć gotowych już śledzi (w oleju, marynowanych, sprzedawanych na tackach zamykanych próżniowo). Takie śledzie są już gotowe do spożycia.

#śledzie #święta #marchewka #papryka #ryba
