## Składniki:

-   1 duża wędzona makrela - około 350 g
-   4 jajka ugotowane na twardo - 215 g
-   2 średnie ogórki konserwowe - 100 g
-   kawałek czerwonej cebuli - 30 g
-   2 łyżki majonezu
-   łyżeczka musztardy
-   garść siekanego szczypiorku
-   szczypta pieprzu

---
1. Makrelę umieść na desce przy dobrym oświetleniu. Podziel ją na dwie części i usuń ogon i głowę. Zdejmij cały kręgosłup z ośćmi. Odrywaj kawałki mięsa sprawdzając jednocześnie, czy nie zostały jeszcze małe ości. Oczyszczone kawałki makreli odkładaj na talerz i rozdrabniaj widelcem jeszcze raz przeglądając mięso. Skórkę z ryby wyrzuć razem z ogonem, głową i ośćmi.
2. Cztery jajka ugotuj na twardo. Obierz je i posiekaj drobno nożem.
3. Dwa ogórki konserwowe pokrój w drobną kostkę. Tak samo posiekaj drobno kawałek czerwonej cebuli oraz szczypiorek.
4. W miseczce umieść razem dwie łyżki dobrego majonezu, łyżeczkę musztardy delikatesowej oraz sporą szczyptę świeżo mielonego pieprzu.
5. Wszystkie składniki przełóż do jednego naczynia i wymieszaj dokładnie.

#kanapki #spread #pasta #makrela #ryba #śniadanie 