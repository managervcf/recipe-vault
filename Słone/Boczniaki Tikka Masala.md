Boczniaki:

-   350 g boczniaków
-   2-3 cm korzenia imbiru
-   2 łyżeczki Garam Masala
-   200 g gęstego jogurtu naturalnego

Sos:

-   czerwona cebula
-   400 ml passaty pomidorowej
-   ząbek czosnku (opcjonalnie)
-   2 łyżeczki Garam Masala
-   łyżeczka słodkiej lub ostrej papryki
-   łyżeczka miodu
-   łyżka octu jabłkowego lub winnego
-   sól

Garam Masala:

-   2 łyżeczki kminu rzymskiego
-   2 łyżeczki papryki słodkiej
-   2 łyżeczki kruszonych płatków chilli
-   łyżeczka cynamonu
-   2 łyżeczki goździków
-   łyżeczka mielonego imbiru
-   2 łyżeczki ziela angielskiego
-   łyżeczka kurkumy
-   2 łyżeczki kardamonu
-   łyżeczka ziaren pieprzu
-   łyżeczka mielonej gałki muszkatołowej
-   3 liście laurowe
-----
1.  Na suchej patelni prażymy wszystkie przyprawy (oprócz gałki i liści laurowych). Po ok. 5 minutach przerzucamy rozgrzane przyprawy do moździerza lub malaksera. Dodajemy gałkę muszkatołową oraz liście laurowe i rozcieramy lub miksujemy na gładki pył.
2.  Jogurt łączymy z 2 łyżeczkami garam masala, łyżeczką soli, tartym imbirem. Boczniaki rwiemy lub kroimy na paseczki iw rzucamy do jogurtu, dokładnie mieszamy. Wstawiamy na noc lub przynajmniej godzinę do lodówki.
3.  Na maśle podsmażamy pokrojoną w piórka cebulę. Po ok. 2-3 minutach dorzucamy boczniaki razem z marynatą i dusimy na średnim ogniu przez ok. 5 minut, od czasu do czasu mieszając. Następnie dodajemy passatę pomidorową, resztę przypraw. Opcjonalnie czosnek. Jeśli chcemy dosłodzić sos dodajemy odrobinę miodu, a dla kwaskowatości ocet lub sok z cytryny.
4. Zmniejszamy ogień i dusimy całość przez 10 minut.
5. Boczniaki podajemy z ryżem lub chlebkiem naan, jogurtem i miętą.
![masala](https://burczymiwbrzuchu.pl/wp-content/uploads/2022/10/IMG_8481_jpg-768x1024.jpg)

#niewypróbowane #ryż #azjatyckie #boczniaki #grzyby 